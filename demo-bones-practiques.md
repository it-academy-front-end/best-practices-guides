# Presentació i Demo d’un Projecte Best Practices Guide

Per a la preparació de la presentació del projecte i la demo del software desenvolupat.
*(Per a estudiants de desenvolupament Back-end i Front-end)*

---

Presentar un projecte no és només mostrar el que has fet, sinó **comunicar el valor, les decisions tècniques i l’aprenentatge** darrere el desenvolupament. Aquesta guia t’ajudarà a preparar una presentació clara, professional i efectiva.

---

## ⏱️ Regles Generals de la Presentació

- **Durada total**: 30 minuts  
  - **15 minuts** de presentació i demo tècnica.  
  - **10 minuts** de preguntes.
  - **5 minuts** de Feedback del públic.

- Utilitza un llenguatge **respectuós i constructiu**. Cuida les teves paraules en parlar, especialment de tu i del teu equip.

- No incloguis imatges, textos o continguts sensibles o inapropiats per a un entorn acadèmic/professional.

---

## 🖼️ 1. Prepara la teva Presentació Visual

- Utilitza diapositives netes i visuals (pots fer servir Canva, Google Slides, Figma, etc.).
- Acompanya les teves paraules amb esquemes, captures o llistes. **No sobrecarreguis amb text**. Recorda: una imatge val més que mil paraules.
- Assaja la teva presentació per mantenir-te dins del temps.

---

## 🧩 2. Estructura Recomanada

### 🔹 Introducció
- Nom del projecte.
- Quin problema resol?
- Per què vas decidir fer-lo?
- Qui el farà servir i quin valor els aporta?
- Enumera breument les funcionalitats clau.

---

### 🔹 Organització de la feina

- Quina metodologia vas fer servir (Scrum, Kanban, XP, etc.)?
- Quines eines vas utilitzar per planificar i gestionar?

---

### 🔹 Planificació i gestió del flux de treball

Explica com vas gestionar el desenvolupament amb focus en pràctiques d’**Extreme Programming (XP)**:

- Com us vau organitzar (individualment o en equip)?
- **Backlog**: Com vas estructurar les èpiques, històries i tasques?
- Com vas prioritzar i dividir la feina?
- **Eina de gestió**: Quina eina vas fer servir? (per exemple: Jira, Trello, GitHub Projects...)
- **Rols dins de l’equip**: Qui feia què?
- **Comunicació**:
  - Com us coordinàveu?
  - Quins canals vau fer servir (Discord, Slack, reunions, daily standups)?
  - Com es prenien les decisions tècniques?
- **Sistema de control de versions**:
  - Quin flux de Git vas aplicar? (per exemple: GitFlow, trunk-based, main + features).
  - Com vas gestionar les branques?
  - Com s’organitzaven els **Pull Requests** i la revisió de codi (**Code Review**)?

---

### 🔹 Fase d’anàlisi i disseny

- Presenta:
  - **Sitemap** o flux d’usuari.
  - **Wireframes** o mockups clau.
  - **Model de dades** o decisions tècniques del back.
  - **Casos d’ús** que es mostraran a la demo.
  - **Casos de test** pensats per a cada funcionalitat clau.
  - Metodologia emprada per estructurar els tests (per exemple: **BDD amb Gherkin**, **TDD amb Jest**, etc.).

---

## 💻 3. Demo

Fes una demo clara i centrada en les funcionalitats clau.  
Recorda que primer ha de ser Funcional (mostrar el resultat) i després Tècnica (mostrar el codi).

### ✅ Què mostrar:
- Casos d’ús més importants en acció.
- Comportament responsive (escriptori i mòbil).
- Feedback visual a l’usuari (loaders, validacions, missatges d’error).
- Seguretat (autenticació, rols, protecció de rutes).
- Bones pràctiques (navegació fluïda, accessibilitat bàsica).

### 🔧 Consells tècnics:
- **Tingues a punt tots els casos de prova que vols mostrar.**
- Si la teva app té formularis, instal·la un plugin d’**autofill** al navegador (com *Autofill Chrome Extension*) per agilitzar la demo i validar que el tipus de dades sigui correcte.
- Tingues l’entorn preparat: navegador net, compte actiu, connexió llesta.
- No facis canvis en el codi ni desplegaments **com a mínim 2 dies abans** de presentar.
- Fes proves tècniques amb el projector o pantalla **com a mínim una hora abans**.

---

## 🔍 4. Tecnologies i Arquitectura del Codi

Parla amb claredat de com vas construir el teu projecte (aquesta part reforça la Demo Tècnica).

### Inclou:
- Llenguatges, frameworks i llibreries principals.
- Organització del projecte: carpetes, mòduls, etc.
- Convencions adoptades (noms, tipus, fluxos).
- Estructura de:
  - **Components**
  - **Hooks**
  - **Routing**
  - **Services**
  - **Responses / validations**

---

## 🔄 5. Retrospectiva del Projecte

⚠️ **Aquesta part s’ha de fer al final de la presentació**, per no restar força a l’impacte inicial.

### Pots parlar de:
- Coses que t’agradaria millorar ("Nice to improve").
- Funcionalitats que no vas arribar a desenvolupar.
- Lliçons apreses:
  - Què es va fer bé?
  - Quins problemes vau afrontar?
  - Què es podria haver fet diferent?
  - Què es va aprendre?
  - Què no es tornaria a fer?
  - Quina part es va gaudir més?

---

## 🎯 6. Consells per Presentar amb Èxit

- **Parla amb seguretat**. Pensa que la majoria del públic no entendrà en detall el tècnic: això **et dóna avantatge**, no et pressiona.
- Utilitza un **llenguatge clar i accessible**: evita tecnicismes innecessaris o explica’ls si són clau.
- No deixis que el **síndrome de l’impostor** s’apoderi de tu. No estàs competint, estàs compartint.
- No busquis compassió: **sigues professional i positiu/va**, fins i tot si hi va haver dificultats.
- Si estàs nerviós/a, digues-ho amb naturalitat. Això **humanitza** la teva presentació.
- Fes servir un **to de veu clar** i projectat.
- **Fes pauses**, respira i comprova si el grup està seguint el que expliques.
- **Agraeix** a l’equip i companyes que t’han ajudat en el procés.
- Revisa tot a la **pantalla on projectaràs** com a mínim una hora abans.
- **Comparteix el teu contacte o xarxes** al final: LinkedIn, GitHub, portfoli, etc.

---

Molta sort! Aquest projecte és el resultat de molta feina, aprenentatge i evolució. És el teu moment per brillar 🌟